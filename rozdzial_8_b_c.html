
<!DOCTYPE html>
<html>
<head>
<meta http-equiv="X-Clacks-Overhead" content="GNU Terry Pratchett" />
<meta charset="UTf-8" />
<title>WYWIAD Z TORAKOCHIRURGIEM - CHIRURGICZNY SAVOIR-VIVRE - Twój pierwszy raz na  bloku operacyjnym</title>
<link rel="shortcut icon" type="image/x-icon" href="website/favicon.ico">
<link href="website/style.css" rel="stylesheet" />
<link href="http://fonts.googleapis.com/css?family=Lato&subset=latin,latin-ext" rel="stylesheet" type="text/css" />
<link href="http://fonts.googleapis.com/css?family=Raleway&subset=latin,latin-ext" rel="stylesheet" type="text/css" />
<meta name="viewport" content="width=device-width, initial-scale=1" />
<script src="https://ajax.googleapis.com/ajax/libs/jquery/2.1.3/jquery.min.js"></script>
</head>

<body>
		<header class="introduction_header">
			<h1>
			<a href="index.html">
			CHIRURGICZNY SAVOIR-VIVRE
			</a>
			</h1>
			<h2>
			- Twój pierwszy raz na  bloku operacyjnym
			</h2>
			<nav>
			<a href="spis.html">Spis treści</a>
			</nav>
		</header>
		
<main class="mainContent"><div class="minHeight">
<section class="nav3">
<div class="prev">
<div class="fixedContainer">
<a href="rozdzial_8_b_b.html"></a>
</div>
</div>
<div class="next">
<div class="fixedContainer">
<a href="rozdzial_8_b_d.html"></a>
</div>
</div>
</section>
<section class="title">
<h2>Ad fontes – czyli co radzą sami chirurdzy</h2>

<h4>Katarzyna Jakieła, Julia Zych</h4>
</section>
<section class="content">
    <h5>Wywiad z torakochirurgiem</h5>
<p class="interviewQuestion">
    <em>Jakie ma Pan doktor rady dla studenta, który pierwszy raz idzie na blok chirurgiczny?</em>
</p>
<p>
    Musicie uważać na to, czego dotykacie. Na początku również warto się rozejrzeć i zorientować, która część sali jest sterylna, a która nie.
</p> 
<p class="interviewQuestion">
    <em>Jakie są najważniejsze zasady bezpieczeństwa na bloku?</em>
</p>
<p>
    Myślę, że noszenie rękawiczek. I to niekoniecznie tych sterylnych. Cokolwiek robicie – dotykając stołu, przenosząc pacjenta – ubierzcie przeznaczone do
    tego, dostępne na bloku rękawiczki. Ponadto co zapewne oczywiste – czepk, maski i coś o czym może nie każdy pomyśli – okulary ochronne, gdyż niektóre
    krwiopochodne choroby z łatwością przenoszą się przez nieuszkodzone błony śluzowe (mam tu na mychli choćby HCV, który zwykle nie jest rutynowo oznaczany u
    pacjentów).
</p> 
<p class="interviewQuestion">
    <em>Co umyślnie lub nieumyślnie możemy jako studenci zawalić albo popsuć na bloku chirurgicznym?</em>
</p>
<p>
    Nic, jeśli tylko stosujemy się do poleceń. Pamiętajmy, że należy zrównoważyć pokorę z pewnością siebie.
</p> 
<p class="interviewQuestion">
    <em>Na co powinniśmy zwracać szczególną uwagę jako studenci?</em>
</p>
<p>
    Myślę, że przede wszystkim dbać o własne bezpieczeństwo! Dodatkowo, myślę, że warto poczytać przed zabiegiem co nieco na jego temat lub co nawet może
    okazać się istotniejsze – na temat anatomii operowanego narządu.
</p> 
<p>
    <em>Jaka jest rola innych członków zespołu w życiu i pracy chirurga?</em>
</p>
<p>
    Bardzo istotna. Chirurg nie zrobi sam nic. Tak naprawdę to anastezjolog zapewnia mu warunki pracy – pacjent nie porusza się, nie odczuwa bólu, który
    uniemożliwiałby przeprowadzenie zabiegu. Instrumentariuszki w sposób nieopisany ułatwiają pracę chirurga . Na co jeszcze należy zwrócić uwagę to salowe,
    których sprawna praca, przyspiesza znacznie kolejne zabiegi. Niewątpliwie każda osoba na bloku jest potrzebna.
</p> 
<p class="interviewQuestion">
    <em>Jaka jest rola hałasu lub muzyki na bloku operacyjnym?</em>
</p>
<p>
    Wszystko zależy od operatora. Według mnie sama muzyka jest sympatyczna, hałas zdecydowanie nie.
</p> 
<p class="interviewQuestion">
    <em>Co zatem Panu przeszkadza podczas operacji?</em>
</p>
<p>
    Myślę że niepotrzebne rozmowy studentów między sobą mogą być naprawdę frustrujące. Studenci powinni zachować względną ciszę i oglądać zabieg, chyba że mają
    jakieś bezpośrednie pytania co do zabiegu. Również dość znacząco przeszkadza nieprawidłowo ustawione oświetlenie. Ponadto mnie stresuje gdy pacjent zaczyna
    się poruszać lub wybudzać podczas zabiegu, co się zdarza, zwłaszcza pod koniec – podczas zamykania powłok.
</p>
</section>
</div><footer class="authorInfo">
<p><a href="autorzy.html"><div class="authorsInfo">Katarzyna Jakieła, Kamil Mąka - </div>FRK 2016</a>
<a href="materialy/podrecznik.pdf">Pobierz PDf</a>
</p>
</footer>
</main>
</body>
</html>
