
<!DOCTYPE html>
<html>
<head>
<meta http-equiv="X-Clacks-Overhead" content="GNU Terry Pratchett" />
<meta charset="UTf-8" />
<title>CHIRURGICZNY SAVOIR-VIVRE - Twój pierwszy raz na  bloku operacyjnym</title>
<link rel="shortcut icon" type="image/x-icon" href="website/favicon.ico">
<link href="website/style.css" rel="stylesheet" />
<link href="http://fonts.googleapis.com/css?family=Lato&subset=latin,latin-ext" rel="stylesheet" type="text/css" />
<link href="http://fonts.googleapis.com/css?family=Raleway&subset=latin,latin-ext" rel="stylesheet" type="text/css" />
<meta name="viewport" content="width=device-width, initial-scale=1" />
<script src="https://ajax.googleapis.com/ajax/libs/jquery/2.1.3/jquery.min.js"></script>
</head>

<body>
		<header class="introduction_header">
			<h1>
			<a href="index.html">
			CHIRURGICZNY SAVOIR-VIVRE
			</a>
			</h1>
			<h2>
			- Twój pierwszy raz na  bloku operacyjnym
			</h2>
			<nav>
			<a href="spis.html">Spis treści</a>
			</nav>
		</header>
		
<main class="mainContent">
<section class="nav3">
<div class="prev">
<div class="fixedContainer">
<a href="rozdzial_4_a.html"></a>
</div>
</div>
<div class="next">
<div class="fixedContainer">
<a href="rozdzial_4_c.html"></a>
</div>
</div>
</section>
<section class="title">
<h2>Zanim podejdziesz do stołu operacyjnego</h2>
<h3> – warto wyczuć teren</h3>
<h4>Kacper Żuchowicz</h4>
</section>
<section class="content">
<h5>Personel Bloku Operacyjnego</h5>
<p>
    Specyfika i charakter tak szczególnej jednostki organizacyjnej szpitala, jaką jest blok operacyjny wymaga profesjonalnego i przeszkolonego do pełnienia
    odpowiednich zadań personelu.
</p>
<p>
    Myśląc „operacja” mamy przed oczyma wyobraźni zieloną sale, z lampami świecącymi silnym światłem, pacjenta leżącego na stole operacyjnym, a nad nim
    chirurga i asystującą mu pielęgniarkę. Nie można zaprzeczyć, że ten pospolity, znany głównie z amerykańskich seriali obraz pracy na bloku operacyjnym jest
    poniekąd prawdziwy, lecz bardzo okrojony!
</p>
<p>
    Nad bezpiecznym, sterylnym, komfortowym a nade wszystko pomyślnym przeprowadzeniem operacji czuwa personel bloku, który stanowią:
</p>
<h5>Personel stały</h5>
<p>
Personel stały tworzą pracownicy stale pracujący na bloku operacyjnym, który jest dla nich jednostką bazową. Są to: <b>pielęgniarki operacyjne</b>, <b>pielęgniarki anestezjologiczne</b>, <b>lekarze anestezjolodzy</b>, oraz <b>salowe</b>.
</p>
<h6>Pielęgniarki operacyjne</h6>
<p>
Pielęgniarki operacyjne, które wchodzą w skład personelu stałego bloku operacyjnego można podzielić na dwie grupy: pielęgniarki <b> instrumentujące</b> i pielęgniarki <b>pomagające</b>.
</p>
<table border="1" cellspacing="0" cellpadding="0" class="center">
    <tbody>
        <tr>
            <td width="307" valign="top">
                <p>
                    <strong>Pielęgniarki operacyjne</strong>
                </p>
            </td>
            <td width="307" valign="top">
                <p>
                    <strong>Zadania</strong>
                </p>
            </td>
        </tr>
        <tr>
            <td width="307" valign="top">
                <p>
                    Pielęgniarki instrumentujące
                </p>
            </td>
            <td width="307" valign="top">
                <p>
                <ul>
                <li>Przygotowanie Sali operacyjnej do zabiegu (zestawy z narzędziami chirurgicznymi, pakiety z bielizną operacyjną i materiałem z gazy)</li>
                <li>Przygotowanie materiału dodatkowego (nici i szwy chirurgiczne, rękawiczki chirurgiczne, płyny do płukania ran i jam ciała)</li>
                <li>Sprawdzenie aparatury medycznej i sprzętu, niezbędnych do bezpiecznego przeprowadzenia operacji</li>
                <li>Przygotowanie stolików zabiegowych, zestawu do dezynfekcji pola operacyjnego, okrycie jałowymi pokrowcami Sali operacyjnej</li>
                <li>Ubranie członków zespołu operacyjnego w jałową odzież chirurgiczną</li>
                <li>Instrumentowanie w czasie trwania operacji</li>
                <li>Porządkowanie Sali operacyjnej po wykonanym zabiegu</li>
                    </ul>
                </p>
            </td>
        </tr>
        <tr>
            <td width="307" valign="top">
                <p>
                    Pielęgniarki pomagające
                </p>
            </td>
            <td width="307" valign="top">
                <p>
                <ul>
                <li>Przygotowanie Sali operacyjnej wspólnie z pielęgniarką instrumentującą</li>
                <li>Przygotowanie dokumentacji medycznej: sprawdzenie dokumentacji pacjenta, konsultacja z zespołem anestezjologicznym odnośnie rodzaju
                    planowanego znieczulenia, wpisanie danych do księgi operacyjnej, przygotowanie skierowania do badań (np. histopatologicznego)</li>
                <li>Przygotowanie pojemników na wycinki do badania histopatologicznego</li>
                <li>Otwarcie pakietów z bielizną operacyjną i zestawów z narzędziami chirurgicznymi</li>
                <li>Asystowanie przy ubieraniu na jałowo pielęgniarki instrumentującej</li>
                <li>Pomoc w dezynfekcji pola operacyjnego oraz ubraniu zespołu operacyjnego</li>
                <li>Asystowanie pielęgniarce instrumentującej do zabiegu</li>
                <li>Prowadzenie dokumentacji medycznej podczas zabiegu</li>
                </ul></p>
            </td>
        </tr>
    </tbody>
</table>
<div>
    <div id="ftn1">
    </div>
</div>
<h6>Pielęgniarki anestezjologiczne</h6>
<table border="1" cellspacing="0" cellpadding="0" class="center">
    <tbody>
        <tr>
            <td width="307" valign="top">
                <p>
                    Zadania pielęgniarki anestezjologicznej:
                </p>
            </td>
            <td width="307" valign="top">
                <p><ul>
                <li>Przygotowanie sprzętu i aparatury medycznej do znieczulenia</li>
                <li>Sprawdzenie defibrylatora</li>
                <li>Sprawdzenie gazów medycznych</li>
                <li>Przygotowanie leków do znieczulenia</li>
                <li>Przygotowanie sprzętu jednorazowego użycia</li>
                <li>Przyjęcie pacjenta do bloku operacyjnego/ do Sali operacyjnej</li>
                <li>Założenie i prowadzenie karty znieczulenia</li>
                <li>Asystowanie lekarzowi anestezjologowi we wprowadzaniu do znieczulenia, w czasie trwania znieczulenia oraz wyprowadzeniu ze znieczulenia</li>
                <li>Opieka nad pacjentem bezpośrednio po znieczuleniu (w Sali wybudzeń)</li>
                <li>Uczestniczenie w przekazaniu pacjenta do Sali pooperacyjnej lub do oddziału</li>
                </ul>
                </p>
            </td>
        </tr>
    </tbody>
</table>
<h6>Lekarze anestezjolodzy</h6>
<p>Lekarze anestezjolodzy pracujący na bloku operacyjnym dbają o bezpieczne znieczulenie pacjenta do zabiegu, monitorowanie go podczas trwania znieczulenia, a także dbanie o to, żeby został prawidłowo i bezpiecznie wyprowadzony ze znieczulenia po operacji. Praca anestezjologa jest bardzo odpowiedzialna, ponieważ prawidłowy przebieg zabiegu  jest w dużej mierze uzależniony od właściwie wykonanego znieczulenia. W Polsce lekarz specjalizujący się w anestezjologii zajmuję się również intensywną terapią, dlatego anestezjologów oprócz bloku operacyjnego można spotkać również na Oddziałach Intensywnej Terapii, a także na oddziałach leczenia bólu.</p>
<p>Anestezjologia jest bardzo dynamicznie rozwijającą się dziedziną medycyny. Lekarz  anestezjolog pracujący na bloku wyspecjalizowanym w konkretnych procedurach chirurgicznych również musi się ciągle doszkalać w jednoimiennej dziedzinie anestezji. Stąd idąc za potrzebami i rozwojem kardiochirurgii wyodrębniła się kardioanestezjologia, która w Stanach Zjednoczonych ma już rangę „podspecjalizacji” anestezjologicznej (anga fellowship) .</p>

<h6>Sprzątaczki (salowe)</h6>
<p>Personel sprzątający, nazywany potocznie „salowymi” dba o czystość, sterylność i podstawowe wyposażenie Sali operacyjnej, pomaga w pracy pielęgniarkom operacyjnym.</p>

<h5>Personel zmienny</h5>
<p>Personel zmienny bloku operacyjnego to personel dodatkowy, lub taki, który pracuje w innych jednostkach o charakterze leczniczym szpitala, jednak wykonuję na bloku pewną pracę. Mówimy tutaj przede wszystkim o lekarzach <b>chirurgach</b>.</p>
<p>Rola personelu bloku operacyjnego jest bardzo ważna w procesie leczenia zabiegowego pacjenta, jednak lekarz prowadzący nie może zapomnieć o dwóch innych  bardzo ważnych specjalistach w zakresie ochrony zdrowia. Wprawdzie nie zajmują się oni pacjentem bezpośrednio na bloku, jednak ich praca jest niezbędna w pooperacyjnym leczeniu pacjenta i doprowadzeniu go do zdrowia (co przecież jest celem pracy nas wszystkich).</p>

<h6>Lekarze chirurdzy</h6>
<p>Chirurdzy (wszelkich specjalności)  bezpośrednio przeprowadzają inwazyjne zabiegi na pacjencie, oraz podejmują wszelkie (często krytyczne i trudne) decyzje związane z procedurą operacyjną. Cały personel bloku, udostępnia chirurgowi miejsca na sali, by ten mógł mieć odpowiedni dostęp do pola operacyjnego oraz skupia uwagę na wykonywanych przez niego czynnościach.</p>
<p>Chirurgów na  Sali operacyjnej można podzielić na <b>operatorów</b> (którym jest główny chirurg przeprowadzający zabieg) oraz <b>chirurgów asystujących</b> (z reguły jest jeden lub dwóch, pomagają operatorowi w zabiegu).</p>

<h6>Osoby dodatkowe</h6>
<p>Osoby dodatkowe przebywają na Sali operacyjnej z reguły jako obserwatorzy, głównie w celach edukacyjnych, choć również zdarza się, że uczestniczą w przeprowadzaniu zabiegu (np. przy dobrze znanym trzymaniu haków).</p>
<p>Osoby dodatkowe stanowią wystraszeni studenci trzeciego roku oraz mniej wystraszeni starsi adepci Uniwersytetów Medycznych, stażyści, rezydenci, uczestnicy kursów doskonalących, kwalifikacyjnych i specjalizacyjnych, a także niekiedy lekarze specjalności zachowawczych, prowadzący proces leczenia operowanych pacjentów.</p>

<h5>Minimalna „obsada” sali operacyjnej podczas zabiegu</h5>
<p>Jedną z najważniejszych rzeczy na bloku operacyjnym jest współpraca i rzetelność personelu, co bezpośrednio przekłada się na proces leczenia pacjenta. Drobne uchybienia któregoś z pracowników bloku może doprowadzić do śmierci pacjenta.</p>
<p>Ze względu na specjalizacje oddziałów (czy nawet całego szpitala), których pacjenci przechodzą na bloku operacyjnym zabiegi personel winien być w odpowiedni sposób przygotowany, oraz nieustannie się dokształcać.</p>
</section>
<footer class="authorInfo">
<p><div class="authorsInfo">Katarzyna Jakieła, Kamil Mąka - </div>FRK 2016
<a href="materialy/podrecznik.pdf">Pobierz PDf</a>
</p>
</footer>
</main>
</body>
</html>
